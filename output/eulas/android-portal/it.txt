L'utente è invitato a leggere attentamente il presente Contratto il quale costituisce un documento legale che illustra i diritti e gli obblighi relativi all'utilizzo del Software, inclusi gli eventuali Servizi a cui accede attraverso il Software. Scaricando o utilizzando il Software, o indicando in altro modo l'accettazione del presente Contratto, l'utente accetta di essere vincolato ai termini e alle condizioni del presente Contratto. Qualora l'utente non dovesse o non potesse accettare i termini e le condizioni del presente Contratto, lo stesso è pregato di non scaricare o utilizzare questo Software.

Nello specifico, è doveroso prestare attenzione ad alcuni termini, politiche e procedure utilizzati nel presente Contratto. Accettando il presente contratto:

1.	L'utente acconsente altresì alle norme e alle politiche di Epic così come descritte nel presente Contratto. L'utente è invitato a leggere attentamente quanto segue:

L'<a id="url" href="https://www.epicgames.com/site/en-US/privacypolicy" style="EULA.Hyperlink">Informativa sulla privacy</> di Epic, che descrive quali informazioni vengono raccolte sull'utente e come Epic si impegna a proteggerle.

I <a id="url" href="https://www.epicgames.com/site/en-US/tos" style="EULA.Hyperlink">Termini di servizio</> di Epic, che descrivono le norme applicabili all'utilizzo dei siti web di Epic.


2.	L'utente ed Epic si impegnano a risolvere le controversie tra le parti tramite arbitrato individuale, ovverosia in sede non giudiziale. Epic ritiene che gli arbitrati risolvano le controversie in modo equo, celere ed efficiente rispetto a un contenzioso formale in sede giudiziale. La Sezione 10 descrive tale procedimento nel dettaglio. Epic ha riportato quanto segue in prima posizione e in carattere stampato maiuscolo per evidenziare l'importanza dei contenuti:


<EULA.Highlight>IL PRESENTE CONTRATTO CONTIENE UNA DISPOSIZIONE DI ARBITRATO INDIVIDUALE VINCOLANTE E RINUNCIA AD AZIONI COLLETTIVE. ACCETTANDO IL PRESENTE CONTRATTO, L'UTENTE ED EPIC ACCONSENTONO ALLA RISOLUZIONE DELLE CONTROVERSIE TRAMITE ARBITRATO INDIVIDUALE VINCOLANTE E RINUNCIANO AL DIRITTO DI RECARSI IN SEDE GIUDIZIALE INDIVIDUALMENTE OVVERO COME PARTE DI UN'AZIONE COLLETTIVA; EPIC ACCONSENTE ALTRESÌ A SOSTENERE I COSTI DELL'ARBITRATO DELL'UTENTE PER TUTTE LE CONTROVERSIE FINO A $ 10.000 EFFETTUATE IN BUONA FEDE (SI VEDA SEZIONE 10). </>

PER SOTTOSCRIVERE IL PRESENTE CONTRATTO DI LICENZA, L'UTENTE DEVE ESSERE UN INDIVIDUO ADULTO CHE ABBIA RAGGIUNTO MAGGIORE ETÀ LEGALE NEL PAESE DI RESIDENZA. L'UTENTE È LEGALMENTE E FINANZIARIAMENTE RESPONSABILE DI TUTTE LE AZIONI CHE UTILIZZANO O ACCEDONO AL SOFTWARE DI EPIC, INCLUSE LE AZIONI INTRAPRESE DA CHIUNQUE RICEVA DALL'UTENTE IL CONSENSO AD ACCEDERE ALL'ACCOUNT DELLO STESSO. DICHIARANDO DI AVER RAGGIUNTO LA MAGGIORE ETÀ, L'UTENTE COMPRENDE E ACCETTA IL PRESENTE CONTRATTO (INCLUSI I TERMINI DI RISOLUZIONE DELLE CONTROVERSIE). QUALORA L'UTENTE NON AVESSE ANCORA RAGGIUNTO LA MAGGIORE ETÀ, IL PRESENTE CONTRATTO DOVRÀ ESSERE SOTTOSCRITTO DA UN GENITORE OVVERO TUTORE LEGALE DELLO STESSO.

Alcune parole o frasi hanno un significato preciso se utilizzate nel presente Contratto. Tali parole e frasi sono definite di seguito nella Sezione 14.

Se la residenza principale dell'utente si trova negli Stati Uniti d'America, il contratto sarà stipulato con Epic Games, Inc. In caso contrario, il contratto è stipulato con Epic Games International S.à r.l., che agisce attraverso la sua filiale svizzera.

<EULA.Header>1.	Concessione in licenza </>

Epic concede all'utente licenza e diritto limitati, personali, non esclusivi, non trasferibili e non sublicenziabili di installare una copia del Software su un Dispositivo Autorizzato e di utilizzare tale copia sul Dispositivo Autorizzato esclusivamente per scaricare, installare e avviare le App per uso e intrattenimento personale ("Licenza"). I diritti concessi da Epic all'utente in base alla Licenza sono soggetti ai termini e alle condizioni del presente Contratto, e l'utente può utilizzare la Licenza solo rispettando tutti i termini applicabili.
La Licenza diventa efficace a partire dalla data in cui l'utente accetta il presente Contratto. Il Software viene concesso in licenza, non venduto, all'utente in base alla Licenza. La Licenza non concede alcun titolo o proprietà relativamente al Software.


<EULA.Header>2. Condizioni della Licenza</>

L'utente non è autorizzato a svolgere alcuna delle seguenti azioni in relazione al Software o a qualsiasi delle sue parti: (a) usarlo per scopi commerciali o promozionali eccetto laddove espressamente autorizzato da Epic; (b) copiarlo, riprodurlo, distribuirlo (altresì tramite un server di rete), visualizzarlo o utilizzarlo in altri modi non espressamente autorizzati nel presente Contratto; (c) venderlo, noleggiarlo, concederlo in licenza, distribuirlo o trasferirlo in altro modo; (d) sottoporlo a reverse engineering, estrarne il codice sorgente, modificarlo, adattarlo, tradurlo, decompilarlo, smontarlo o creare opere derivate basate su di esso; (e) rimuovere, disabilitare, eludere o modificare qualsiasi avviso o etichetta di proprietà o tecnologia di sicurezza contenuta nello stesso; (f) creare, sviluppare, distribuire o utilizzare programmi software non autorizzati per ottenere vantaggi in qualsiasi modalità di gioco, online o di altro tipo; (g) utilizzarlo per infrangere o violare i diritti di qualsiasi terza parte, inclusi, a titolo esemplificativo ma non esaustivo, i diritti di proprietà intellettuale, della personalità o relativi alla privacy; (h) utilizzarlo, esportarlo o riesportarlo in violazione di qualsiasi legge o regolamento vigente in materia; (i) utilizzarlo con una macchina virtuale o altro emulatore oppure su un sistema operativo diverso da Android; (j) utilizzarlo su un dispositivo diverso dal Dispositivo Autorizzato; oppure (k) comportarsi in modo da pregiudicare la fruizione del Software o delle App da parte di altri utenti come previsto da Epic, a esclusivo giudizio di Epic, compresi, a titolo esemplificativo ma non esaustivo: molestie, uso di linguaggio offensivo o diffamatorio, atti di negligenza nei confronti del gioco, sabotaggio del gioco, spamming, social engineering o scamming, esecuzione o utilizzo di metodi non autorizzati da Epic e che interferiscono con il risultato e/o il corso del Software (inclusi Trucchi, bot, script o mod non espressamente autorizzati da Epic) conferendo all'utente interessato e/o a un altro utente un vantaggio rispetto ad altri giocatori che non utilizzano suddetti metodi, ovvero creando o contribuendo in altro modo a tale software non autorizzato.

Il Software può contenere un software o funzionalità di Rilevamento di Trucchi; potrebbe altresì essere richiesta l'installazione di software di Rilevamento di Trucchi in fase di installazione del Software. Qualora l'utente non acconsentisse a installare il software di Rilevamento di Trucchi o in qualsiasi momento procedesse alla rimozione o disabilitazione del software o delle funzionalità di Rilevamento di Trucchi, la Licenza concessa terminerà automaticamente e l'utente non potrà utilizzare il Software. Il Software o il software di Rilevamento di Trucchi possono raccogliere e trasmettere informazioni relative all'account, al sistema di gioco e ai programmi o processi potenzialmente non autorizzati in relazione al Rilevamento di Trucchi, secondo le modalità descritte nell'Informativa sulla privacy di Epic. Nell'eventualità in cui venisse identificato l'utilizzo di Trucchi, l'utente acconsente affinché Epic eserciti uno o tutti i suoi diritti in base al presente Contratto.

La Licenza non include il diritto di utilizzare le App scaricate o installate tramite il Software. Il diritto dell'utente di utilizzare un'App è soggetto al contratto di licenza d'uso di tale App.


<EULA.Header>3.	Aggiornamenti e patch</>

Epic può fornire patch, aggiornamenti o upgrade del Software che devono essere installati per continuare a utilizzare il Software o i Servizi. Epic può aggiornare il Software da remoto senza avvisare l'utente, e l'utente fornisce il proprio consenso affinché Epic applichi patch, aggiornamenti e upgrade. Epic può modificare, sospendere, interrompere sostituire, sostituire o limitare l'accesso a qualsiasi aspetto del Software o dei Servizi, in qualsiasi momento. L'utente riconosce che il suo utilizzo del Software o dei Servizi non conferisce allo stesso alcun interesse, monetario o di altra natura, su qualsiasi aspetto o funzionalità del Software o delle App. Epic non è tenuta in alcun modo a fornire manutenzione o supporto in relazione al Software o ai Servizi.


<EULA.Header>4.	Feedback</>

Qualora dovesse fornire un Feedback a Epic, l'utente con la presente concede a Epic una licenza non esclusiva, interamente pagata, esente da royalty, internazionale, irrevocabile, perpetua, trasferibile, sublicenziabile e assegnabile di utilizzare, riprodurre, distribuire, modificare, adattare, preparare opere derivate, eseguire pubblicamente, mostrare pubblicamente, creare, aver creato, utilizzare, vendere, proporre in vendita, importare e sfruttare in altri modi tale Feedback per qualsiasi scopo, con ogni metodo e in ogni forma attuali e futuri. Con il termine "Feedback" si intendono suggerimenti, commenti, idee e qualsiasi altra tipologia di informazioni, inclusi software e codice, che l'utente fornisce, pubblica o comunica in altro modo direttamente o indirettamente (inclusi dipendenti, agenti, appaltatori o rappresentanti alle dipendenze dell'utente) a Epic o ai suoi agenti relativamente ai Servizi, al Software o alle App. Se tali diritti non possono essere concessi in licenza ai sensi della legge applicabile (come i diritti morali e altri diritti personali), l'utente con la presente rinuncia e accetta di non far valere tali diritti. L'utente comprende e accetta che Epic non è tenuta a usare in alcun modo l'eventuale Feedback dall'utente stesso. L'utente comprende e accetta che, qualora Epic utilizzi il suo Feedback, non è tenuta a riconoscere o compensare l'utente per il suo contributo. L'utente dichiara e garantisce di disporre di diritti sufficienti su qualsiasi Feedback fornito a Epic tali da concedere a Epic e ad altre parti interessate i diritti sopra descritti. Questi includono, a titolo esemplificativo ma non esaustivo, i diritti di proprietà intellettuale e altri diritti proprietari o personali.

<EULA.Header>5.	Proprietà/Licenze di Terzi</> 

Epic e i suoi licenziatari possiedono tutti i titoli, i diritti di proprietà e i diritti di proprietà intellettuale sul Software e sui Servizi. Epic, Epic Games, Unreal, Unreal Engine, Fortnite e i rispettivi loghi sono marchi o marchi registrati di Epic e delle sue consociate negli Stati Uniti d'America e altrove. Tutti i diritti concessi all'utente in base al presente Contratto sono concessi solo in virtù di una licenza espressa e non di una vendita. Il presente documento non comporterà la concessione di licenze o di altri diritti per implicazione, preclusione o altro.

Il Software include alcuni componenti forniti dai licenziatari di Epic. È possibile trovare l'elenco dei crediti e degli avvisi relativi ai componenti di terze parti nell'interfaccia Software.


<EULA.Header>6.	Esoneri e Limitazione di Responsabilità</> 

<EULA.Highlight>Nulla nel presente Contratto pregiudica i diritti previsti dalla legge e di cui l'utente gode in qualità di consumatore del Software o dei Servizi. Alcuni paesi, stati, province o altre giurisdizioni non consentono l'esclusione di determinate garanzie o la limitazione di responsabilità così come descritto nella presente sezione, pertanto i termini di seguito potrebbero non applicarsi nella loro interezza all'utente. Bensì, in suddette giurisdizioni, le esclusioni e le limitazioni di seguito riportate si applicano solo nella misura consentita dalle leggi di tali giurisdizioni.</>

<EULA.Highlight>Il Software e i Servizi vengono forniti "così com'è" e "così com'è disponibile", "con tutti i difetti" e senza garanzie di alcun genere. Epic, i suoi licenzianti e le consociate degli stessi e di Epic Games declinano ogni garanzia, condizione, obbligo secondo la legge consuetudinaria e dichiarazione (in forma implicita, esplicita, scritta e orale) in merito al Software e ai Servizi, compresa, a titolo esemplificativo ma non esaustivo, ogni garanzia implicita, esplicita e legale, nonché ogni tipo di condizione, tra cui titolo, non interferenza con il godimento dell'utente, autorità, non contraffazione, commerciabilità, idoneità o adeguatezza a tutti gli scopi (indipendentemente dal fatto che Epic conosca o abbia motivo di conoscere gli scopi), integrazione del sistema, accuratezza o completezza, risultati, normale diligenza, esecuzione a regola d'arte, assenza di negligenza e assenza di virus, qualora presunti per legge, per consuetudine o uso commerciale, o nel corso di una trattativa. Fatto salvo il carattere generale di quanto precede, Epic, i suoi licenzianti e le consociate degli stessi e di Epic non garantiscono (1) che il Software o i Servizi funzioneranno correttamente, (2) che il Software o i Servizi soddisferanno i requisiti dell'utente, (3) che il funzionamento del Software o dei Servizi sarà ininterrotto, privo di bug o errori in qualsiasi circostanza, oppure (4) che eventuali difetti del Software o dei Servizi possono essere o saranno corretti. È espressamente esclusa qualsiasi garanzia in merito a eventuali violazioni ai sensi delle Sezioni 2-312 del codice commerciale uniforme o in qualunque altro normativa equipollente. Epic, i suoi licenzianti e le consociate degli stessi e di Epic non garantiscono il funzionamento o l'accesso continuo, sicuro e privo di errori e virus al Software o ai Servizi. Questo paragrafo si applicherà nella misura massima consentita dalla legge vigente in materia.</>

<EULA.Highlight>Nel limite massimo consentito dalla legge vigente in materia, né Epic né i suoi licenzianti, le consociate degli stessi o di Epic o i fornitori di servizi di Epic (collettivamente "Parti Epic") saranno considerati responsabili in alcun modo per il mancato profitto o per eventuali danni indiretti, incidentali, consequenziali, speciali, punitivi o esemplari derivanti o relativi al presente Contratto, al Software o ai Servizi, o per gli eventuali ritardi, l'impossibilità di utilizzare o la mancanza di funzionalità del Software o dei Servizi, anche in caso di colpa, illecito civile (compresa la negligenza), responsabilità oggettiva, indennizzo, responsabilità per danno da prodotti difettosi, violazione del contratto o altro a opera delle Parti Epic, e anche se una delle Parti Epic è stata informata dell'eventualità di tali danni. Inoltre, nel limite massimo consentito dalla legge vigente in materia, la responsabilità complessiva delle Parti Epic derivante da o in relazione al presente Contratto oppure al Software o ai Servizi non supererà la somma che risulti maggiore tra (a) gli importi totali versati dall'utente (se del caso) a Epic per il Software o all'interno del Software (ma, per chiarezza, non gli importi corrisposti per o all'interno di un'App), durante i dodici (12) mesi immediatamente precedenti agli eventi che hanno dato luogo a tale responsabilità e (b) $ 5,00. Tali limiti ed esclusioni in merito ai danni saranno validi anche qualora i rimedi non siano in grado di garantire un risarcimento adeguato.</>


<EULA.Header>7.	Indennizzo</> 

Questa sezione si applica nella misura consentita dalla legge vigente in materia. Qualora la legge vietasse all'utente di assumersi l'obbligo di indennizzo di cui sotto, lo stesso assume, nella misura consentita dalla legge, la responsabilità di ogni rivendicazione, richiesta, azione, perdita, responsabilità e spesa (comprese le spese legali, i costi e gli onorari per le testimonianze di esperti) che costituiscono l'oggetto dichiarato dell'obbligo di indennizzo di seguito.
L'utente accetta di risarcire, sostenere i costi della difesa e tenere indenni Epic, i suoi licenzianti, le loro rispettive consociate, i dipendenti, funzionari, dirigenti, agenti, fornitori e altri rappresentanti degli stessi e di Epic da tutte le rivendicazioni, richieste, azioni, perdite, responsabilità e spese (comprese le spese e i costi legali e relativi alle testimonianze di esperti) derivanti o relative a: (a) qualsiasi rivendicazione che, se accertata, costituirebbe da parte dell'utente una violazione del presente Contratto oppure un suo atto di negligenza, (b) atti oppure omissioni da parte dell'utente nell'uso del Software o dei Servizi, o (c) qualsiasi rivendicazione di inadempimento o violazione del diritto di proprietà intellettuale di terze parti derivante dall'uso da parte di Epic del Feedback dell'utente così come previsto nelle Sezioni 4 del presente Contratto. L'utente si impegna a rimborsare a Epic, su richiesta, qualsiasi costo sostenuto per la difesa da Epic e qualsiasi pagamento effettuato o perdita subita da Epic, in seguito a sentenza di un tribunale o transazione giudiziaria, in base a qualsiasi argomento trattato nella presente Sezione 7.


<EULA.Header>8.	Risoluzione</> 

Fatto salvo ogni altro diritto di Epic, il presente Contratto sarà automaticamente risolto senza preavviso qualora l'utente non dovesse rispettare uno qualsiasi dei suoi termini e condizioni. Inoltre, l'utente potrà risolvere il presente Contratto eliminando il Software da ogni dispositivo su cui fosse installato. All'atto di qualsiasi risoluzione, la Licenza sarà automaticamente risolta, l'utente non potrà più esercitare i diritti garantiti dalla Licenza e dovrà distruggere tutte le copie del Software in suo possesso.

<EULA.Highlight>A eccezione di quanto previsto dalla legge, tutti i pagamenti e le commissioni non sono in nessun caso rimborsabili, indipendentemente dal fatto che il presente Contratto sia stato risolto o meno.</>

Le Sezioni 2, 6-11, 13-15 resteranno valide anche in caso di recesso dal presente Contratto.

<EULA.Header>9.	Diritto Applicabile e Giurisdizione</> 

Il presente Contratto è considerato stipulato e sottoscritto nello Stato della Carolina del Nord, USA, e qualsiasi controversia sarà risolta in conformità con le leggi della Carolina del Nord, a eccezione del corpus normativo riguardante le leggi da adottare. Per qualsiasi controversia non soggetta ad arbitrato individuale vincolante, così come previsto nella sezione immediatamente sottostante, l'utente ed Epic acconsentono a sottoporsi alla giurisdizione esclusiva della Corte Superiore della Contea di Wake, nello Stato della Carolina del Nord o, qualora fosse presente la giurisdizione del tribunale federale, della Corte Distrettuale degli Stati Uniti per il Distretto Orientale della Carolina del Nord. L'utente ed Epic rinunciano a qualsiasi pretesa di "forum non conveniens" (senza pregiudicare i diritti di entrambe le parti di trasferire un caso al tribunale federale, se consentito) e al diritto a un processo con giuria. La Convenzione sui contratti di vendita internazionale di merci non verrà applicata. Il presente paragrafo sarà interpretato nel senso più ampio consentito dalla legge vigente.

<EULA.Header>10.	Arbitrato individuale vincolante; Rinuncia all'Azione Collettiva</>

L'UTENTE È INVITATO A LEGGERE ATTENTAMENTE LA PRESENTE SEZIONE POICHÉ INFLUISCE SUL DIRITTO A INTENTARE UN'AZIONE LEGALE IN SEDE GIUDIZIALE.

La maggior parte delle controversie può essere risolta rapidamente e amichevolmente contattando l'assistenza clienti di Epic al seguente link: <a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</>. Ciononostante, Epic è consapevole che non tutte le controversie possono essere facilmente risolte dall'assistenza clienti. La presente sezione è volta a descrivere le modalità con cui l'utente ed Epic acconsentono a risolvere suddette controversie, incluso (ove applicabile) tramite arbitrato individuale vincolante.

L'arbitrato è una soluzione alternativa che consente di risolvere le controversie senza la formalità di doversi recare in tribunale. Qualsiasi controversia tra l'utente ed Epic viene sottoposta a un arbitro neutrale (non un giudice o una giuria) per una risoluzione equa e rapida. L'arbitrato è la soluzione più efficiente sia per l'utente che per Epic.

<EULA.Header>10.1 Risoluzione informale</>

Qualora l'utente avesse un problema che l'assistenza clienti non è in grado di risolvere, prima di avviare un arbitrato, l'utente ed Epic accettano di tentare di risolvere la controversia in modo informale così da raggiungere una soluzione e controllare i costi per entrambe le parti. L'utente ed Epic acconsento a impegnarsi nel negoziare qualsiasi controversia tra le parti per una durata non inferiore a 30 giorni ("Risoluzione informale"). Suddette trattative informali avranno inizio il giorno in cui l'utente o Epic riceverà un avviso scritto di controversia in conformità al presente Contratto.

L'utente dovrà inviare l'avviso di controversia a Epic Games, Inc., Legal Department, ATTN: NOTICE OF DISPUTE, Box 254, 2474 Walnut Street, Cary, North Carolina, 27518, U.S.A. Dovrà altresì includere il proprio nome, il nome dell'account utilizzato per giocare a Fortnite, l'indirizzo, le modalità di contatto, la descrizione del problema e ciò che desidera che Epic faccia. In caso di controversia con l'utente, Epic invierà un avviso di controversia all'indirizzo e-mail registrato dell'utente e a qualsiasi indirizzo di fatturazione fornito dallo stesso.

Qualora l'utente risiedesse nell'Unione Europea ("UE"), ha diritto di presentare il proprio reclamo tramite la piattaforma <a id="url" href="https://ec.europa.eu/consumers/odr/main/index.cfm?event=main.home2.show&lng=EN" style="EULA.Hyperlink">Risoluzione online delle controversie (ODR)</> della Commissione Europea. L'ODR permette ai consumatori dell'UE di risolvere le controversie relative agli acquisti online di prodotti e servizi senza appellarsi al tribunale.

Qualora la controversia non si risolvesse tramite risoluzione informale o procedura per controversie di modesta entità (di seguito), l'utente o Epic possono avviare un arbitrato in conformità al presente Contratto.

<EULA.Header>10.2	 Procedura per controversie di modesta entità</>

In alternativa alla procedura di risoluzione informale, l'utente ed Epic concordano che l'utente può intentare una causa tramite procedura per controversie di modesta entità nella regione di residenza o nella Contea di Wake, Carolina del Nord, Stati Uniti (purché soddisfi i requisiti di una procedura per controversie di modesta entità). Epic auspica che l'utente provi prima la procedura di risoluzione informale, benché questa non costituisca un obbligo per l'utente, prima di avviare una procedura per controversie di modesta entità.

<EULA.Header>10.3	 Arbitrato individuale vincolante</>

I PROCEDIMENTI ARBITRALI DESCRITTI NELLA PRESENTE SEZIONE SARANNO CONDOTTI SU BASE UNICAMENTE INDIVIDUALE.

L'utente ed Epic concordano che le controversie saranno risolte mediante arbitrato individuale vincolante condotto dal <a id="url" href="https://www.jamsadr.com/" style="EULA.Hyperlink">Judicial Arbitration Mediation Services, Inc.</> ("JAMS") ai sensi del Federal Arbitration Act degli Stati Uniti e alla legge federale sull'arbitrato e a sensi delle <a id="url" href="https://www.jamsadr.com/rules-comprehensive-arbitration/" style="EULA.Hyperlink">JAMS Streamlined Arbitration Rules and Procedures</> in vigore dal 1° luglio 2014 (di seguito per chiarezza "Normativa del JAMS"), come modificate dal presente Contratto.

Ciò significa che l'utente ed Epic accettano un processo di risoluzione delle controversie in cui ogni controversia viene sottoposta a un arbitro neutrale (non un giudice o una giuria) a cui spetta la decisione finale sulla risoluzione di suddetta controversia. Il JAMS si avvale di professionisti esperti per condurre le procedure arbitrali delle controversie, aiutando in tal modo l'utente ed Epic a risolvere qualsiasi controversia in modo equo, celere ed efficiente rispetto a una sede giudiziale. L'arbitro può deliberare per l'utente gli stessi rimedi individuali concessi da un tribunale, ma solo nella misura necessaria a soddisfare la sua richiesta individuale.

La decisione dell'arbitro è definitiva, ad eccezione di una revisione limitata da parte dei tribunali ai sensi del Federal Arbitration Act degli Stati Uniti, e deve essere applicata come qualsiasi altra ordinanza o sentenza di tribunale.

<EULA.Header>10.3.1 Controversie di cui Epic acconsente all'arbitrato</>

L'utente ed Epic concordano di sottoporre tutte le Controversie tra l'utente ed Epic a un arbitrato individuale. Per "Controversia" si intende qualsiasi controversia, reclamo o contenzioso (ad eccezione di quanto descritto come esentate di seguito) tra l'utente ed Epic che riguardi l'uso o il tentativo di uso dei prodotti o dei servizi di Epic e i prodotti e i servizi di Epic in generale, inclusi, senza limitazioni, la validità, l'applicabilità o l'ambito di applicazione della presente sezione di Arbitrato individuale vincolante.

L'utente ed Epic accettano di arbitrare tutte le Controversie, indipendentemente dal fatto che la stessa sia fondata su contratto, statuto, norma, ordinanza, illecito civile (comprese frode, falsa dichiarazione, induzione fraudolenta o negligenza) o qualsiasi altra teoria legale o secondo equità.
Le sezioni Risoluzione informale e Arbitrato non si applicano a (1) azioni individuali di procedure per controversie di modesta entità; (2) azioni esecutive attraverso un'agenzia governativa, laddove consentito dalla legge; (3) un reclamo o un rimedio ai sensi del Regolamento generale sulla protezione dei dati (GDPR) dell'UE; (4) un'azione per imporre o sostenere qualsiasi decisione arbitrale precedente; (5) il diritto di Epic di richiedere un provvedimento ingiuntivo nei confronti dell'utente in un tribunale per preservare lo status quo durante lo svolgimento di un procedimento arbitrale; (6) rivendicazioni di pirateria, creazione, distribuzione o promozione di Trucchi e violazione della proprietà intellettuale; e (7) l'applicabilità della clausola di Rinuncia all'Azione Collettiva di cui sotto.

L'utente ed Epic concordano che sarà determinato dall'arbitro piuttosto che da un tribunale se una controversia sia soggetta ad arbitrato in base al presente Contratto.

<EULA.Header>10.3.2 Procedimento arbitrale</>

Al fine di avviare un arbitrato, si invitano le parti a consultare la Normativa del JAMS e a seguire le istruzioni per l'avvio di un arbitrato, come descritto nel sito web del <a id="url" href="http://www.jamsadr.com/rules-streamlined-arbitration" style="EULA.Hyperlink">JAMS</>. La parte che avvia l'arbitrato deve inoltrare al JAMS il modulo "Demand for Arbitration" (disponibile sul sito web), pagare una tassa di deposito e inoltrare per posta una copia di suddetto modulo alla parte interessata. L'utente dovrà inviare una copia a Epic Games, Inc., Legal Department, ATTN: ARBITRATION OF DISPUTE, Box 254, 2474 Walnut Street, Cary, North Carolina, 27518, U.S.A. Epic invierà la propria copia all'indirizzo e-mail registrato dell'utente e a qualsiasi indirizzo di fatturazione fornito dallo stesso.

L'arbitrato sarà condotto da un unico arbitro del JAMS selezionato con notevole esperienza nella risoluzione di controversie in materia di proprietà intellettuale e contratti commerciali. L'utente ed Epic accettano entrambi che l'arbitrato sarà condotto in lingua inglese e che l'arbitro sarà vincolato dal presente Contratto.

Laddove richiesta un'udienza di persona, questa si svolgerà nella Contea di Wake, Carolina del Nord, Stati Uniti, o nel luogo di residenza dell'utente, <EULA.Highlight>a discrezione dell'utente.</>

L'arbitro (non un giudice o una giuria) risolverà la controversia. A meno che l'utente ed Epic non concordino diversamente, qualsiasi decisione o deliberazione includerà una dichiarazione scritta che descriva la decisione di ogni reclamo e la base della deliberazione, incluse le principali constatazioni e conclusioni di fatto e legali dell'arbitro.

L'arbitro può deliberare unicamente rimedi legali o secondo equità così come richiesti dall'utente o da Epic per soddisfare uno dei reclami individuali (che l'arbitro stabilisce quali supportati da prove credibili e pertinenti). L'arbitro non può deliberare provvedimenti contro Epic nei confronti di una persona diversa dall'utente.

Qualsiasi decisione o deliberazione può essere applicata come sentenza definitiva da qualsiasi tribunale di giurisdizione competente o, laddove applicabile, può essere presentata una richiesta a suddetto tribunale per l'accettazione giudiziaria di qualsiasi deliberazione e un ordine di esecuzione.

<EULA.Header>10.3.3 Ubicazione e spese dell'arbitrato</>

Qualora l'utente avviasse un arbitrato, dovrà pagare la tassa di deposito del JAMS richiesta per gli arbitrati dei consumatori.

In alcune situazioni, Epic contribuirà a sostenere le spese per raggiungere (auspicabilmente) una risoluzione rapida ed equa:

Se la controversia riguarda un importo pari o inferiore a $ 10.000, Epic pagherà tutti i costi del JAMS, incluse le commissioni in capo all'utente.

Qualora quanto sopra non si applicasse all'utente, ma questi dimostrasse che i costi dell'arbitrato sarebbero proibitivi rispetto a quelli di una causa, Epic pagherà la parte dei costi del JAMS che l'arbitro riterrà necessaria onde evitare che l'arbitrato risulti proibitivo (rispetto ai costi di una causa).

Anche nell'eventualità in cui Epic vincesse l'arbitrato e la legge applicabile o la Normativa del JAMS consentissero a Epic di richiedere all'utente una parte delle spese del JAMS, Epic si impegna a non procedere in tal senso.

L'assistenza finanziaria offerta sopra è subordinata alla presentazione da parte dell'utente di richiesta di arbitrato in "buona fede". Qualora l'arbitro ritenesse che l'utente abbia presentato una richiesta di arbitrato contro Epic per uno scopo improprio, in modo futile o senza una sufficiente indagine preliminare sui fatti o sulla legge applicabile, il pagamento di tutte le spese sarà disciplinato dalla Normativa del JAMS.

I costi del JAMS non includono le commissioni e i costi degli avvocati dell'utente, e le commissioni degli avvocati e i costi del JAMS non sono conteggiati per determinare la spesa totale di una controversia.

<EULA.Highlight>Epic non chiederà all'utente le commissioni o le spese legali sostenute in nessun arbitrato, anche laddove la legge o la Normativa del JAMS autorizzasse Epic in tal senso.</> Qualora l'utente scegliesse di essere rappresentato da un avvocato, sosterrà le proprie commissioni e spese legali, a meno che la legge applicabile non preveda diversamente.

<EULA.Header>10.3.4 Avviso e Deposito</> Qualora una controversia dovesse essere sottoposta ad arbitrato, l'utente o Epic deve avviare l'arbitrato della controversia entro due (2) anni dal momento in cui la controversia è sorta per la prima volta. Qualora la legge applicabile richiedesse all'utente di intentare un'azione per una controversia prima di due anni dall'insorgere della controversia stessa, l'utente dovrà avviare l'arbitrato in suddetto periodo precedente. Epic invita l'utente a comunicare la controversia quanto prima così da poter tentare di risolverla. <EULA.Highlight>La mancata comunicazione tempestiva impedisce qualsiasi forma di reclamo.</>

<EULA.Header>10.3.5 Effetto continuativo </> La presente sezione di Arbitrato individuale vincolante continuerà ad avere pieno vigore ed effetto indipendentemente da qualsiasi risoluzione del presente Contratto o dalla cessazione della fornitura di servizi all'utente da parte di Epic.

<EULA.Header>10.3.6 Modifiche future all'arbitrato</> Sebbene Epic abbia facoltà di rivedere il presente Contratto a sua discrezione, non ha il diritto di modificare il presente accordo di arbitrato o le normative qui specificate in relazione a qualsiasi Controversia una volta che questa sia sorta.

<EULA.Header>10.4 Rinuncia all'Azione Collettiva</>

Nella misura massima consentita dalla legge vigente, l'utente ed Epic acconsentono a intentare controversie solo a titolo individuale e non dovranno:
cercare di intentare, aderire o partecipare a un'azione collettiva o rappresentativa, a un arbitrato collettivo o di classe, o a qualsiasi altra azione in cui un'altra persona fisica o giuridica agisca a titolo rappresentativo (ad esempio, azioni legali private generali); o
consolidare o combinare procedimenti individuali o consentire a un arbitro di procedere in tal senso senza l'esplicito consenso di tutte le parti del presente Contratto e di tutte le altre azioni o arbitrati.

<EULA.Header>10.5 Separabilità</>

 Qualora tutte o alcune disposizioni del presente accordo di Arbitrato individuale vincolante fossero ritenute non valide, inapplicabili o illegali, l'utente ed Epic concordano che la disposizione sarà separata e il resto dell'accordo rimarrà in vigore e sarà interpretato come se la disposizione separata non fosse stata inclusa. Nella sola eventualità in cui la Rinuncia all'Azione Collettiva fosse ritenuta non valida, inapplicabile o illegale, l'utente ed Epic concordano che non sarà separabile; la presente sezione di Arbitrato individuale vincolante sarà nulla e inapplicabile e qualsiasi controversia sarà risolta in tribunale in base alla sede e alle clausole specificate nel presente Contratto. In nessun caso l'arbitrato sarà condotto su base collettiva senza l'espresso consenso di Epic.

<EULA.Header>11.	Questioni Governative Statunitensi</>

Il Software è un "oggetto commerciale" (come definito al punto 48 C.F.R. §2.101), costituito da "Software commerciale per computer" e "Documentazione relativa a software commerciale per computer" (secondo l'uso del termine in 48 C.F.R. §12.212 o 48 C.F.R. §227.7202, a seconda dei casi). Il Software è concesso in licenza agli utenti finali del Governo degli Stati Uniti solo come articolo commerciale e con i soli diritti concessi agli altri licenziatari ai sensi del presente Contratto.
L'utente acconsente a rispettare tutte le leggi, i regolamenti e le norme federali e straniere vigenti e di adempiere a tutti gli impegni richiesti. L'utente acconsente a non utilizzare, esportare, riesportare o scaricare il Software o i Servizi (o a nome di un cittadino o residente) in qualsiasi paese le cui merci siano soggette a embargo da parte degli Stati Uniti o per conto di soggetti indicati nella lista denominata Specially Designated Nationals del Dipartimento del tesoro degli Stati Uniti o nella Table of Denial Orders del Dipartimento del commercio degli Stati Uniti. L'utente dichiara e garantisce di non trovarsi, essere sotto il controllo o essere cittadino o residente di qualsiasi paese soggetto a restrizioni o proibito dagli Stati Uniti o citato in liste di paesi proibiti o soggetti a limitazioni da parte degli Stati Uniti.

<EULA.Header>12.	Modifiche del presente Contratto</>

<EULA.Highlight>Epic può distribuire un Contratto, Termini di servizio o un'Informativa sulla privacy modificati in qualsiasi momento e a sua discrezione, pubblicando il Contratto, i Termini di servizio o l'Informativa sulla privacy modificati sul proprio sito web o fornendo all'utente l'accesso digitale alle versioni modificate dei suddetti documenti al momento del suo successivo accesso al Software. Qualora l'utente dovesse ritenere che una qualsiasi modifica al presente Contratto, ai Termini di servizio o all'Informativa sulla privacy non sia accettabile, può recedere dal presente Contratto e deve interrompere l'utilizzo del Software. Continuando ad utilizzare il Software, l'utente accetta anche il Contratto, i Termini di servizio e l'Informativa sulla privacy modificati.</>

<EULA.Header>13.	Nessuna Cessione</>

L'utente non potrà, senza il consenso scritto di Epic, cedere o trasferire, del tutto o in parte, i diritti o gli obblighi previsti in capo all'utente dal presente Contratto e procedere ad addebiti o subappalti in virtù degli stessi, e qualsiasi tentativo in assenza di tale consenso sarà nullo. Se le restrizioni al trasferimento del Software stabilite dal presente Contratto non sono applicabili secondo la legge del paese dell'utente, il presente Contratto sarà vincolante per qualsiasi destinatario del Software. Epic può cedere e trasferire, del tutto o in parte, i propri diritti od obblighi previsti dal presente Contratto e procedere ad addebiti o subappalti in virtù degli stessi in qualsiasi momento.

<EULA.Header>14.	Definizioni</>

Secondo l'uso nel presente Contratto, le seguenti parole in maiuscolo hanno i seguenti significati:

<EULA.Highlight>"App"</> indica un'applicazione software che può essere scaricata, installata e avviata all'interno del Software.

Un <EULA.Highlight>"Dispositivo Autorizzato"</> è un dispositivo mobile Android di cui l'utente è in possesso o su cui ne esercita il controllo, su cui e per cui il Software è stato progettato da Epic. Per Dispositivo autorizzato non si intendono una macchina virtuale o altri emulatori di tale dispositivo mobile.

<EULA.Highlight>"Rilevamento di Trucchi"</> indica una funzionalità finalizzata all'identificazione dell'utilizzo di trucchi.

Con <EULA.Highlight>"Trucchi"</> si indicano programmi, metodi o altri processi che potrebbero concedere ai giocatori un vantaggio competitivo sleale nel Software.

<EULA.Highlight>"Epic"</> significa, a seconda dell'ubicazione della Sua residenza principale:

a.	Epic Games, Inc., una società del Maryland con sede principale all'indirizzo Box 254, 2474 Walnut Street, Cary, North Carolina, 27518, U.S.A.; o
b.	Epic Games International S.à r.l., Société à Responsibilité Limitée ubicata presso l'Atrium Business Park, 33 rue du Puits Romain, L8070 Bertrange, Lussemburgo e agente tramite la filiale svizzera con sede principale al seguente indirizzo: Platz 3, 6039 Root, Svizzera.

<EULA.Highlight>"Feedback"</> indica qualsiasi feedback o suggerimento fornito a Epic dall'utente in merito al Software, ai Servizi, alle App o ad altri prodotti e servizi Epic.

<EULA.Highlight>"Servizi"</> indica qualsiasi servizio messo a disposizione dell'utente tramite il Software, compresi i servizi per gestire l'account Epic dell'utente, connettersi a servizi di terza parte oppure acquisire, configurare, aggiornare e abilitare all'uso di App.

<EULA.Highlight>"Software"</> indica l'applicazione software Android di proprietà nota come Epic Games App e qualsiasi patch, aggiornamento e upgrade dell'applicazione. Il Software non include le App.

<EULA.Header>15.	Disposizioni Generali</>

Il presente Contratto e qualsiasi documento o informazione a cui si fa riferimento nel presente Contratto costituiscono l'intero contratto tra l'utente ed Epic relativo all'oggetto coperto dal presente Contratto. Sono escluse tutte le altre comunicazioni, proposte e dichiarazioni relative all'oggetto coperto dal presente Contratto.

L'originale di questo Contratto è in inglese, e qualsiasi traduzione viene fornita solo a scopo di riferimento. È volontà espressa dalle parti che i presenti termini e tutti i relativi documenti siano stati redatti in inglese. L'utente rinuncia a qualsiasi diritto di cui potrebbe godere ai sensi della legge del proprio paese di richiedere che il presente Contratto sia scritto o interpretato nella lingua di qualsiasi altro paese.

Il presente Contratto descrive alcuni diritti legali. L'utente, secondo le leggi della propria giurisdizione, potrebbe essere titolare di altri diritti. Il presente Contratto non modifica i diritti di cui l'utente è titolare secondo le leggi della propria giurisdizione, se ciò non è possibile ai sensi delle stesse. Le limitazioni ed esclusioni di garanzie e i rimedi stabiliti dal presente Contratto potrebbero non essere applicabili in quanto la giurisdizione dell'utente potrebbe non consentirli nella sua particolare circostanza. Nel caso in cui alcune disposizioni del presente Contratto siano ritenute non applicabili da una corte di giustizia o da un tribunale competente, tali disposizioni saranno applicate solo nella misura massima consentita dalla legge vigente in materia e i restanti termini del presente Contratto continueranno a restare in vigore e a produrre i loro effetti.
Qualsiasi atto da parte di Epic compiuto per esercitare o il mancato o ritardato esercizio di uno qualsiasi dei suoi diritti previsti dal presente Contratto, dalla legge o dal principio di equità non sarà considerato una rinuncia a tali o altri diritti o rimedi stabiliti dal contratto, dalla legge o dal principio di equità.
L'utente accetta che il presente Contratto non attribuisce alcun diritto o rimedio a soggetti diversi dalle parti del presente Contratto, a eccezione di quanto espressamente dichiarato.
Gli obblighi di Epic sono soggetti alle leggi vigenti e alle azioni legali in corso, ed Epic deve conformarsi alle richieste o ai requisiti di legge o di regolamentazione anche in presenza di termini che indichino il contrario nel presente Contratto.