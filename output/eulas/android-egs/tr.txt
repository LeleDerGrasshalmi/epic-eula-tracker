Lütfen bu Sözleşmeyi dikkatlice okuyun. Bu Sözleşme, Yazılım üzerinden eriştiğiniz Hizmetler dahil olmak üzere, Yazılımın kullanımına ilişkin hak ve yükümlülüklerinizi açıklayan yasal bir belgedir. Yazılımı indirerek veya kullanarak ya da diğer yollarla bu Sözleşmeyi kabul ettiğinizi belirterek, bu Sözleşmenin şartlarına tabi olmayı kabul etmiş olursunuz. Bu Sözleşmenin şartlarını kabul etmiyor veya edemiyorsanız lütfen bu Yazılımı indirmeyin ya da kullanmayın.

Bu Sözleşmede özellikle bazı önemli şartları, ilkeleri ve prosedürleri vurgulamak istiyoruz. Bu Sözleşmeyi kabul ederek:

1.	Ayrıca, bu Sözleşmeye açıkça dahil edilen diğer Epic kurallarını ve ilkelerini de kabul ediyorsunuz. Lütfen bunları dikkatlice okuyun:

<a id="url" href="https://www.epicgames.com/site/en-US/privacypolicy" style="EULA.Hyperlink">Gizlilik İlkemiz</> sizden hangi bilgileri topladığımızı ve bunları nasıl koruduğumuzu açıklar.

<a id="url" href="https://www.epicgames.com/site/en-US/tos" style="EULA.Hyperlink">Hizmet Şartlarımız</>, web sitelerimizin kurallarını açıklar.


2.	Siz ve Epic, aranızdaki anlaşmazlıkları bireysel tahkimde (mahkemede değil) çözmeyi kabul ediyorsunuz. Alternatif olarak tahkim ile uyuşmazlık çözme sürecinin, herhangi bir anlaşmazlığı resmi mahkeme davalarına göre adil, daha hızlı ve verimli bir şekilde çözeceğine inanıyoruz. Bölüm 10, süreci ayrıntılı olarak açıklamaktadır. Bunu öne (ve büyük harflerle) koyduk çünkü önemli:


<EULA.Highlight>BU SÖZLEŞME BAĞLAYICI, BİREYSEL TAHKİM VE TOPLU DAVA FERAGAT HÜKÜMLERİ İÇERİR. BU SÖZLEŞMEYİ KABUL EDERSENİZ, SİZ VE EPIC ARASINDAKİ ANLAŞMAZLIKLARI, BAĞLAYICI OLAN BİREYSEL TAHKİM SÜRECİ İLE ÇÖZMEYİ VE BİREYSEL YA DA TOPLU DAVANIN BİR PARÇASI OLARAK MAHKEMEYE BAŞVURMA HAKKINIZDAN VAZGEÇMEYİ KABUL ETMİŞ OLURSUNUZ VE EPIC BİR HÜSNÜNİYET GÖSTERGESİ OLARAK TÜM ANLAŞMAZLIKLAR İÇİN 10.000 ABD DOLARI'NA KADAR OLAN TAHKİM MASRAFLARINIZI ÖDEMEYİ KABUL EDER (BÖLÜM 10'A GÖZ ATIN). </>

BU LİSANS SÖZLEŞMESİNİ KABUL ETMEK İÇİN, İKAMET ETTİĞİNİZ ÜLKENİZDEKİ YASAL REŞİT OLMA YAŞINI TAMAMLAMIŞ BİR YETİŞKİN OLMALISINIZ. HESABINIZA ERİŞİMİNE İZİN VERDİĞİNİZ HERKESİN EYLEMLERİ DAHİL OLMAK ÜZERE, YAZILIMIMIZI KULLANAN VEYA YAZILIMIMIZA ERİŞEN TÜM İŞLEMLERDEN YASAL VE MALİ OLARAK SORUMLUSUNUZ. YASAL REŞİT OLMA YAŞINA ULAŞTIĞINIZI, BU SÖZLEŞMEYİ (ANLAŞMAZLIK ÇÖZÜM ŞARTLARI DAHİL) ANLADIĞINIZI VE KABUL ETTİĞİNİZİ ONAYLIYORSUNUZ. YASAL REŞİT OLMA YAŞININ ALTINDAYSANIZ, EBEVEYNİNİZ VEYA YASAL VASİNİZ BU SÖZLEŞMEYİ KABUL ETMEK ZORUNDADIR.

Bazı sözcükler veya ifadeler, bu Sözleşmede belirli anlamlara gelecek şekilde kullanılmıştır. Bu sözcükler ve ifadeler aşağıda Bölüm 14'te tanımlanmıştır.

Asıl ikamet adresiniz Amerika Birleşik Devletleri'nde ise sözleşmeyi Epic Games, Inc. şirketi ile yapmış sayılırsınız. Asıl ikamet adresiniz Amerika Birleşik Devletleri'nde değilse sözleşmeyi şirketin İsviçre şubesi üzerinden faaliyet gösteren Epic Games International S.à r.l. ile yapmış sayılırsınız.

<EULA.Header>1.	Lisansın Verilmesi </>

Epic, Yazılımın bir kopyasını bir İzinli Cihaza yüklemeniz ve söz konusu kopyayı yalnızca bu İzinli Cihazda eğlence amaçlı kişisel kullanımınıza yönelik olarak Uygulamalar indirmek, yüklemek ve başlatmak amacıyla kullanmanız için size kişiye özel, münhasır olmayan, devredilemez, başkalarına alt lisansı verilemez, sınırlı bir hak ve lisans vermektedir ("Lisans"). Epic'in Lisans kapsamında size verdiği haklar bu Sözleşmenin şartlarına tabidir ve Lisansı yalnızca geçerli tüm şartlara uymanız durumunda kullanabilirsiniz.
Lisans bu Sözleşmeyi kabul ettiğiniz tarihte yürürlüğe girer. Yazılım bu Lisans kapsamında size lisanslanır, satılmaz. Lisans size Yazılım üzerinde herhangi bir tasarruf veya mülkiyet hakkı tanımaz.


<EULA.Header>2. Lisans Koşulları</>

Yazılımla veya onun bölümleriyle ilgili olarak şunlardan hiçbirini yapamazsınız: (a) Epic'in açıkça izin vermediği durumlar dışında ticaret veya tanıtım amacıyla kullanmak; (b) bu Sözleşmede açıkça izin verilmemiş bir şekilde kopyalamak, çoğaltmak, dağıtmak (bir ağ sunucusu aracılığıyla dahil olmak üzere), sergilemek veya kullanmak; (c) satmak, kiraya vermek, kiralamak, lisanslamak, dağıtmak veya diğer yollarla devretmek; (d) tersine mühendislik uygulamak, kaynak kodunu çıkarmak, değiştirmek, uyarlamak, dönüştürmek, geri derlemek veya bileşenlerine ayırmak ya da ona dayalı türev çalışmalar yapmak; (e) içindeki mülkiyet bildirimlerini veya etiketlerini ya da güvenlik teknolojilerini kaldırmak, devre dışı bırakmak, bozmak veya değiştirmek; (f) çevrimiçi veya diğer oyun modlarında avantaj elde etmek için izinsiz yazılım programları oluşturmak, geliştirmek, dağıtmak ya da kullanmak; (g) fikrî mülkiyet, reklam veya gizlilik hakları dâhil olmak üzere ancak bunlarla sınırlı kalmamak kaydıyla üçüncü tarafların haklarını çiğnemek ya da ihlal etmek için kullanmak; (h) geçerli kanunları veya yönetmelikleri ihlal edecek şekilde kullanmak, ihraç etmek ya da yeniden ihraç etmek; (i) sanal makineyle ya da başka bir öykünücüyle veya Android dışında bir işletim sistemiyle kullanmak; (j) İzinli Cihaz dışında bir cihazda kullanmak veya (k) taciz, küfürlü veya saldırgan dil kullanımı, oyunun terk edilmesi, oyunun sabote edilmesi, istenmeyen mesaj gönderimi, sosyal mühendislik ya da dolandırıcılık, Epic tarafından izin verilmeyen ve size ve/veya başka bir kullanıcıya, bu tarz yöntemleri kullanmayan oyunculara karşı avantaj sağlaması amacıyla Yazılımın sonucuna ve/veya işleyişine müdahale eden yöntemleri (Hileler, botlar, komut dosyaları veya Epic tarafından açıkça yetki verilmeyen modlar dahil) çalıştırmak veya kullanmak, veya bu yazılımları yapmak ya da bu tarz yetkilendirilmemiş yazılımlara katkı sağlamak dâhil olmak üzere ancak bunlarla sınırlı kalmamak kaydıyla Epic'in takdirine göre Yazılımın ya da herhangi bir Uygulamanın diğer kullanıcılar tarafından Epic'in öngördüğü biçimde kullanılmasına zarar verecek şekilde davranmak.

Yazılım, Hile Tespiti yazılımı veya özellikleri içerebilir veya Yazılımı kurarken Hile Tespiti yazılımını yüklemeniz istenebilir. Hile Tespit yazılımını yüklemeyi kabul etmezseniz veya herhangi bir zamanda Hile Tespit yazılımını veya özelliklerini kaldırır veya devre dışı bırakırsanız, size verilen Lisans otomatik olarak feshedilir ve Yazılımı kullanamazsınız. Yazılım veya Hile Tespiti yazılımı, Epic'in Gizlilik İlkesine tabi olarak, Hile Tespiti ile bağlantılı olarak hesabınız, oyununuz ve potansiyel olarak yetkilendirilmemiş programlar veya işlemlerle ilgili ayrıntıları toplayabilir ve iletebilir. Hilelerin tespit edilmesi durumunda, Epic'in bu Sözleşme kapsamındaki haklarının herhangi birini veya tamamını kullanabileceğini kabul edersiniz.

Lisans, Yazılım aracılığıyla indirilen veya yüklenen Uygulamaları kullanma hakkını içermez. Bir Uygulamayı kullanma hakkınız bu Uygulamaya ait son kullanıcı lisans sözleşmesine tabidir.


<EULA.Header>3.	Güncellemeler ve Yamalar</>

Epic, Yazılımı veya Hizmetleri kullanmaya devam etmeniz için kurulması gereken Yazılım yamaları, güncellemeleri ya da yükseltmeleri sunabilir. Epic size bildirimde bulunmadan Yazılımı uzaktan güncelleyebilir ve siz bu Sözleşme ile Epic'in yamalar, güncellemeler ve yükseltmeler uygulamasına izin vermiş olursunuz. Epic herhangi bir zamanda Yazılımın veya Hizmetlerin herhangi bir bölümüne erişiminizi değiştirebilir, askıya alabilir, durdurabilir, ikame edebilir, geri verebilir ya da kısıtlayabilir. Yazılımı veya Hizmetleri kullanmanızın, Yazılımın veya Uygulamaların herhangi bir yönü veya özelliğiyle ilgili olarak size parasal veya başka türlü bir menfaat sağlamadığını kabul edersiniz. Yazılımla veya Hizmetlerle ilgili olarak Epic'in hiçbir bakım veya destek yükümlülüğü bulunmamaktadır.


<EULA.Header>4.	Geri Bildirim</>

Epic'e herhangi bir Geri Bildirim vermeniz durumunda söz konusu Geri Bildirimi tüm ülkelerde, tüm amaçlar doğrultusunda, mevcut ve gelecekteki tüm kullanım yöntemleri ve biçimlerinde çoğaltması, dağıtması, değiştirmesi, uyarlaması, ona dayalı türev çalışmalar hazırlaması, herkese açık bir şekilde hayata geçirmesi, herkese açık bir şekilde sergilemesi, uygulaması, uygulatması, kullanması, satması, satışa sunması, ithal etmesi ve diğer yollarla kullanması için Epic'e münhasır olmayan, bedeli tamamen ödenmiş, telifsiz, geri alınamaz, daimî, devredilebilir ve başkalarına lisanslanabilir bir lisans vermiş olursunuz. "Geri Bildirim"; Hizmetler, Yazılımlar veya Uygulamalar ile ilgili olarak Epic'e veya temsilcilerine doğrudan veya dolaylı olarak (çalışanlarınız, vekilleriniz, yüklenicileriniz veya temsilcileriniz dahil) sağladığınız, yayınladığınız veya başka bir şekilde ilettiğiniz öneriler, yorumlar, fikirler ve yazılım ve kod dahil olmak üzere diğer tüm bilgi türleri anlamına gelir. İlgili kanunlar kapsamında söz konusu haklar lisanslanamıyorsa (ör. manevi haklar ve diğer kişisel haklar) bu Sözleşme ile söz konusu haklardan feragat etmiş ve söz konusu hakları kullanmamayı kabul etmiş olursunuz. Epic'in vermiş olduğunuz Geri Bildirimleri kullanmak zorunda olmadığını bilir ve kabul edersiniz. Epic'in Geri Bildirimlerinizi kullanması durumunda katkınızdan dolayı size karşı herhangi bir borcu veya ödeme yükümlülüğü olmayacağını kabul edersiniz. Epic'e vereceğiniz Geri Bildirimlerde, Epic'e ve etkilenen diğer taraflara yukarıda açıklanan hakları sağlamak için gereken haklara sahip olduğunuzu beyan ve garanti edersiniz. Bu beyan ve garanti fikrî mülkiyet haklarının yanı sıra diğer mülkiyet haklarını veya kişisel hakları kapsamakta ancak bunlarla sınırlı kalmamaktadır.

<EULA.Header>5.	Mülkiyet/Üçüncü Taraf Lisansları</> 

Yazılım ve Hizmetlerdeki tüm tasarruflar, mülkiyet hakları ve fikrî mülkiyet hakları Epic'e ve onun lisans verenlerine aittir. Epic, Epic Games, Unreal, Unreal Engine ve Fortnite ile onların ilgili logoları Amerika Birleşik Devletleri'nde ve diğer ülkelerde Epic'in ve onun bağlı şirketlerinin ticari markaları veya tescilli ticari markalarıdır. Bu Sözleşme kapsamında size verilen tüm haklar yalnızca doğrudan lisans yoluyla verilmektedir, satılmamaktadır. Bu Sözleşme kapsamında çıkarım yoluyla, itiraz hakkının düşmesi yoluyla ya da diğer yollarla hiçbir lisans veya başka hak oluşturulmayacaktır.

Yazılım, Epic'in lisans verenleri tarafından sunulan bazı bileşenleri içermektedir. Üçüncü taraf bileşenler için jenerik ve uyarılar listesi Yazılım arayüzünde bulunabilir.


<EULA.Header>6.	Sorumluluk Reddi ve Sorumluluğun Sınırlandırılması</> 

<EULA.Highlight>Bu Sözleşmedeki hiçbir şey, Yazılım veya Hizmetlerin tüketicisi olarak sahip olabileceğiniz yasal haklara zarar getirmez. Bazı ülkeler, eyaletler, iller veya diğer yargı alanları, bu bölümde belirtildiği gibi belirli garantilerin hariç tutulmasına veya sorumluluğun sınırlandırılmasına izin vermediğinden, aşağıdaki şartlar sizin için tam olarak geçerli olmayabilir. Bunun yerine, bu tür yargı alanlarında, aşağıdaki istisnalar ve sınırlamalar yalnızca bu tür yargı alanlarının yasalarının izin verdiği ölçüde geçerli olacaktır.</>

<EULA.Highlight>Yazılım ve Hizmetler "olduğu gibi" ve "mümkün olduğu kadar" esasına dayalı olarak, "tüm hatalarla" ve herhangi bir garanti verilmeksizin sunulmaktadır. Epic, onun lisans verenleri ve kendisinin ve lisans verenlerinin bağlı şirketleri; kanunlardan kaynaklandığı iddia edilen, ticaretteki geleneklerden veya kullanımlardan doğan ya da sözleşme süresince ortaya çıkan tasarruf, kullanımınıza karışmama, yetki, ihlal etmeme, ticarete elverişlilik, herhangi bir amaca uygunluk veya elverişlilik (Epic söz konusu amacı biliyor olsun ya da olmasın veya bilmesi gereksin ya da gerekmesin), sistem bütünlüğü, doğruluğu veya eksiksizliği, sonuçlar, makul bakım, ustalıkla çalışma, ihmalkârlık olmaması ve virüs olmaması gibi tüm doğrudan, dolaylı ve kanuni garantiler ve koşullar dâhil olmak üzere ancak bunlarla sınırlı kalmamak kaydıyla Yazılım ve Hizmetlerle ilgili (doğrudan, dolaylı, sözlü ve yazılı) tüm garantileri, koşulları, teamül hukuku yükümlülüklerini ve beyanları reddetmektedir. Yukarıdaki hükmün genelliğini kısıtlamaksızın, Epic, onun lisans verenleri ve kendisinin ve lisans verenlerinin bağlı şirketleri (1) Yazılımın veya Hizmetlerin doğru çalışacağına, (2) Yazılımın veya Hizmetlerin gereksinimlerinizi karşılayacağına, (3) Yazılımın veya Hizmetlerin tüm durumlarda kesintisiz, arızasız veya hatasız çalışacağına ya da (4) Yazılımdaki veya Hizmetlerdeki tüm kusurların düzeltilebileceğine veya düzeltileceğine dair hiçbir garanti vermemektedir. Ticaret Kanunu Bölüm 2-312'de veya diğer benzer yasalarda belirtilebilecek ihlallere karşı tüm garantiler açıkça reddedilmektedir. Epic, onun lisans verenleri ve kendisinin ve lisans verenlerinin bağlı şirketleri Yazılımın veya Hizmetlerin çalışmasının ya da Yazılıma veya Hizmetlere erişimin kesintisiz, hatasız, virüssüz ya da güvenli olacağını garanti etmemektedir. Bu paragraf ilgili kanunların izin verdiği azami ölçüde geçerli olacaktır.</>

<EULA.Highlight>Yürürlükteki yasaların izin verdiği azami ölçüde, Epic, Epic'in lisans verenleri, kendisinin veya lisans verenlerinin bağlı şirketleri ya da Epic'in hizmet sağlayıcıları (hep birlikte "Epic Tarafları" olarak anılacaktır), bir Epic Tarafının hatası, haksız fiili (ihmal dâhildir), kesin yükümlülüğü, tazmin yükümlülüğü, ürün yükümlülüğü, sözleşme ihlali, garanti ihlali olsa bile ve hatta Epic Tarafı söz konusu zararların ortaya çıkma ihtimalinden haberdar edilmiş olsa bile bu Sözleşme veya Yazılım ya da Hizmetlerden kaynaklanan veya bunlarla ilişkili olan kâr kayıpları ya da dolaylı, arızi, bağlı, özel, adli veya cezai zararlardan, Yazılımın veya Hizmetlerin kullanımının gecikmesinden veya kullanılamamasından ya da fonksiyonlarının eksikliğinden sorumlu olmayacaktır. Ayrıca, yürürlükteki yasaların izin verdiği azami ölçüde, bu Sözleşmeden veya Yazılım veya Hizmetlerden kaynaklanan veya bunlarla bağlantılı olarak ortaya çıkan Epic Taraflarının toplam yükümlülüğü, şu tutarlardan büyük olanı aşmayacaktır: (a) bu yükümlülüğü doğuran söz konusu Yazılım ya da Hizmet için bu yükümlülüğü doğuran olaylardan önceki on iki (12) ay içinde Epic'e ödediğiniz (eğer böyle bir ödeme varsa) toplam tutar (Uygulamalar için ya da Uygulamaların içinde ödenen tutarlar dâhil değildir) ve (b) 5,00 ABD doları. Zararlarla ilgili bu kısıtlamalar ve muafiyetler, herhangi bir çözüm yeterli telafiyi sağlayamıyor olsa bile geçerlidir.</>


<EULA.Header>7.	Tazminat</> 

Bu bölüm yalnızca yürürlükteki yasaların izin verdiği ölçüde geçerlidir. Aşağıdaki tazminat yükümlülüğüne girmeniz yasa tarafından yasaklanmışsa, yasaların izin verdiği ölçüde, aşağıda tazmin yükümlülüğüne konu olan her türlü iddia, talep, eylem, kayıp, yükümlülük ve harcamalar (avukat ücretleri, masraflar ve bilirkişi ücretleri dahildir) için tüm sorumluluğu üstlenirsiniz.
(a) Bu Sözleşmeyi ihlal ettiğinizi veya herhangi bir ihmalde bulunduğunuzu gösterecek iddialar ya da (b) Yazılımı veya Hizmetleri kullanırken sizin tarafınızdan işlenen eylemler ya da kusurlar veya (c) Epic'in bu Sözleşmenin Bölüm 4 kapsamında sağlanan Geri Bildiriminizi kullanmasından kaynaklanan herhangi bir üçüncü taraf fikri mülkiyet hakkının ihlali veya ihlali iddiasından kaynaklanan veya bunlarla ilişkili olan tüm iddia, talep, eylem, kayıp, yükümlülük ve harcamalar (avukat ücretleri, masraflar ve bilirkişi ücretleri dâhildir) için, bu türden iddiaların doğru olması halinde, Epic'i, Epic'in lisans verenlerini, kendisinin ve lisans verenlerinin bağlı şirketlerini ve kendisinin ve lisans verenlerinin çalışanlarını, yetkililerini, yöneticilerini, acentelerini, yüklenicilerini ve diğer temsilcilerini tazmin etmeyi, onların savunma masraflarını karşılamayı ve zarar görmesini önlemeyi kabul edersiniz. Bölüm 7 kapsamındaki hususlara dayalı olarak, mahkeme kararı veya mutabakat kapsamında Epic'in ödediği savunma masraflarını ve Epic tarafından karşılanan ödemeleri veya kayıpları talep üzerine Epic'e ödemeyi kabul edersiniz.


<EULA.Header>8.	Fesih</> 

Hükümlerinden ve koşullarından herhangi birini yerine getirmemeniz durumunda bu Sözleşme Epic'in diğer hakları kısıtlanmaksızın hiçbir bildirim yapılmadan otomatik olarak feshedilecektir. Yazılımı yüklediğiniz tüm cihazlardan silerek bu Sözleşmeyi siz de feshedebilirsiniz. Fesih durumunda Lisans otomatik olarak feshedilecek olup, fesihten sonra Lisans tarafından size verilen haklardan hiçbirini kullanamazsınız ve mülkiyetinizdeki tüm Yazılım kopyalarını yok etmeniz gerekir.

<EULA.Highlight>Kanunlar tarafından gerekli görülen durumlar haricinde, bu Sözleşmenin feshedilmiş olup olmadığına bakılmaksızın hiçbir durumda hiçbir ödeme ve ücret iadesi yapılmaz.</>

Bu Sözleşme herhangi bir şekilde feshedilirse Bölüm 2, 6-11 ve 13-15 geçerliliğini korur.

<EULA.Header>9.	Geçerli Kanun ve Yargı Bölgesi</> 

Bu Sözleşme Kuzey Carolina Eyaleti, ABD'de yapılmış ve imzalanmış olarak değerlendirilir ve tüm anlaşmazlıklar kanun seçimiyle ilgili mevzuat hariç olmak üzere Kuzey Carolina ve Amerika Birleşik Devletleri kanunlarına göre çözüme kavuşturulur. Hemen aşağıdaki bölümde belirtildiği gibi, bağlayıcı bireysel tahkime tabi olmadığı kabul edilen Anlaşmazlıklar için siz ve Epic, Kuzey Karolina Eyaleti, Wake County Yüksek Mahkemesinin veya federal mahkeme yargı yetkisi varsa, Amerika Birleşik Devletleri Kuzey Karolina Doğu Bölgesi Bölge Mahkemesinin yetkili mahkemeler olduğunu kabul edersiniz. Siz ve Epic, bu tür mahkemelere yönelik her türlü yargı yetkisi, mahkeme yeri veya uygunsuz oturum itirazlarından (taraflardan herhangi birinin izin veriliyorsa federal mahkemeye giden bir davayı kaldırma haklarını etkilemeden) ve ayrıca jürili duruşma hakkından feragat etmeyi kabul edersiniz. Milletlerarası Mal Satımına İlişkin Sözleşmeler Hakkında Antlaşma geçerli olmayacaktır. Bu paragraf, geçerli yasanın izin verdiği ölçüde geniş bir şekilde yorumlanacaktır.

<EULA.Header>10.	Bağlayıcı, Bireysel Tahkim; Toplu Dava Feragati</>

LÜTFEN BU BÖLÜMÜ DİKKATLİCE OKUYUN. BU BÖLÜM MAHKEMEDE DAVA AÇMA HAKKI DAHİL OLMAK ÜZERE HAKLARINIZI ETKİLER.

Çoğu sorun, <a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</> adresinden Epic müşteri desteğiyle iletişime geçilerek hızlı ve dostane bir şekilde çözülebilir. Ancak bazen anlaşmazlıkların müşteri desteğiyle kolayca çözülemeyeceğini anlıyoruz. Bu Bölüm, Sizin ve Epic'in (geçerli olduğunda) bağlayıcı, bireysel tahkim yoluyla bu anlaşmazlıkları çözmeyi nasıl kabul ettiğinizi açıklamaktadır.

Tahkim, sorunları mahkemeye gitme formalitesi olmadan çözmemize olanak tanıyan alternatif bir anlaşmazlık çözme prosedürüdür. Siz ve Epic arasındaki herhangi bir anlaşmazlık, adil ve hızlı bir çözüm için tarafsız bir arabulucuya (yargıç veya jüri değil) sunulur. Tahkim hem sizin hem de Epic için daha verimlidir.

<EULA.Header>10.1 Resmi Olmayan Çözüm</>

Müşteri desteğimizin çözemediği bir sorununuz varsa, tahkimi başlatmadan önce siz ve Epic, anlaşmazlığı gayri resmi olarak çözmeyi ve her iki taraf için maliyetleri kontrol etmemizi sağlamayı kabul edersiniz. Siz ve Epic, aramızdaki herhangi bir anlaşmazlığı en az 30 gün boyunca müzakere etmek için iyi niyetli bir çaba göstermeyi ("Resmi Olmayan Çözüm") kabul edersiniz. Bu resmi olmayan müzakereler, Siz veya Epic'in bu Sözleşme uyarınca yazılı bir Anlaşmazlık Bildirimi aldığı gün başlayacaktır.

Adınızı, Fortnite oynarken kullandığınız hesap adını, adresinizi, sizinle nasıl iletişime geçileceğini, sorunun ne olduğunu ve Epic'in ne yapmasını istediğinizi içeren Anlaşmazlık Bildiriminizi Epic Games, Inc., Legal Department, ATTN: NOTICE OF DISPUTE, Box 254, 2474 Walnut Street, Cary, North Carolina, 27518, ABD adresine göndereceksiniz. Epic'in Sizinle bir anlaşmazlığı olursa, Epic Anlaşmazlık Bildirimimizi kayıtlı e-posta adresinize ve bize vermiş olduğunuz herhangi bir fatura adresine gönderecektir.

Avrupa Birliği'nde ("AB") ikamet ediyorsanız, şikayetinizi Avrupa Komisyonu'nun <a id="url" href="https://ec.europa.eu/consumers/odr/main/index.cfm?event=main.home2.show&lng=EN" style="EULA.Hyperlink">Çevrimiçi Uyuşmazlık Çözümü (ODR) Platformuna</> iletme hakkınız da olabilir. ODR, AB tüketicilerinin çevrimiçi mal ve hizmet satın alımlarıyla ilgili anlaşmazlıkları mahkemeye gitmeden çözmelerine olanak tanır.

Anlaşmazlık, Resmi Olmayan Çözüm veya asliye mahkemesi (aşağıda) tarafından çözülmezse, Siz veya Epic, bu Sözleşmeye uygun olarak bir tahkim başlatabilirsiniz.

<EULA.Header>10.2	 Asliye Mahkemesi</>

Resmi Olmayan Çözüm seçeneğini kullanmak yerine, Siz ve Epic, yaşadığınız ilçede veya Kuzey Carolina, Wake County'de (asliye mahkemesinin gerekliliklerini karşılıyorsanız) seçtiğiniz yerdeki asliye mahkemesinde bize dava açabileceğinizi kabul edersiniz. İlk önce Resmi Olmayan Çözüm seçeneğini deneyeceğinizi umuyoruz, ancak asliye mahkemesine gitmeden önce bunu yapmak zorunda değilsiniz.

<EULA.Header>10.3	 Bağlayıcı Bireysel Tahkim </>

BU BÖLÜMDEKİ TAHKİM İŞLEMLERİ YALNIZCA BİREYSEL BAZDA YAPILACAKTIR.

Siz ve Epic, Anlaşmazlıkların <a id="url" href="https://www.jamsadr.com/" style="EULA.Hyperlink">Judicial Arbitration Mediation Services, Inc.</> ("JAMS") tarafından yürütülen bağlayıcı bireysel tahkim yoluyla çözüleceğini kabul edersiniz. JAMS, ABD Federal Tahkim Yasası ve federal tahkim hukukuna ve bu Sözleşme ile değiştirildiği şekliyle 1 Temmuz 2014'te yürürlüğe giren <a id="url" href="https://www.jamsadr.com/rules-comprehensive-arbitration/" style="EULA.Hyperlink">JAMS Streamlined Arbitration Rules and Procedures'a (JAMS Modernleştirilmiş Tahkim Kuralları ve Prosedürleri)</> ("JAMS Kuralları") tabidir.

Bu, Siz ve Epic'in, herhangi bir Anlaşmazlığı, Anlaşmazlığı çözmek için nihai kararı verecek olan tarafsız bir arabulucuya (yargıç veya jüri değil) sunduğumuz bir anlaşmazlık çözme sürecini kabul ettiğiniz anlamına gelir. JAMS, anlaşmazlıklarda arabuluculuk yapmak için deneyimli profesyoneller kullanır; bu da Size ve Epic'e tüm anlaşmazlıkları adil bir şekilde ve mahkemeye gitmekten daha hızlı ve verimli bir şekilde çözmenize yardımcı olur. Arabulucu, bir mahkemenin verebileceği gibi, bireysel olarak size aynı yasal çözüm yollarını sunabilir, ancak yalnızca bireysel talebinizi karşılaması için gereken ölçüde.

ABD Federal Tahkim Yasası uyarınca mahkemeler tarafından yapılan sınırlı inceleme dışında arabulucunun kararı nihaidir ve diğer herhangi bir mahkeme emri veya hükmü gibi icra edilebilir.

<EULA.Header>10.3.1 Tahkim Etmeyi Kabul Ettiğimiz Anlaşmazlıklar</>

Siz ve Epic, Sizin ve Epic'in arasındaki tüm Anlaşmazlıkları bireysel bağlayıcı tahkime götürmeyi kabul edersiniz. "Anlaşmazlık"; geçerlilik, uygulanabilirlik veya bu Bağlayıcı Bireysel Tahkim bölümünün kapsamı dahilinde ancak bunlarla sınırlı olmamak üzere, Epic'in ürünlerini veya hizmetlerini ve genel olarak Epic'in ürün ve hizmetlerini kullanımınız veya bunları kullanmaya teşebbüs etmenizle ilgili olarak Siz ve Epic arasında (aşağıda özellikle muaf tutulanlar hariç) herhangi bir anlaşmazlık, iddia veya ihtilaf anlamına gelir.

Siz ve Epic, Anlaşmazlığın sözleşmeye, kanuna, düzenlemeye, kararnameye, haksız fiile (dolandırıcılık, yanlış beyan, rüşvet veya ihmal dahil) veya başka herhangi bir yasal veya adalete dayalı teoriye dayanıp dayanmadığına bakmaksızın tüm Anlaşmazlıkları tahkime götürmeyi kabul edersiniz.
Resmi Olmayan Çözüm ve Tahkim bölümleri, (1) asliye mahkemesindeki bireysel davalar; (2) yasa izin veriyorsa, bir devlet kurumu aracılığıyla icra işlemlerinin takibi; (3) AB Genel Veri Koruma Yönetmeliği kapsamında bir şikayet veya yasal çözüm yolu; (4) önceki herhangi bir tahkim kararını zorlama veya destekleme davası; (5) Epic'in bir tahkim devam ederken statükoyu korumak için bir mahkemede Size karşı ihtiyati tedbir talebinde bulunma hakkı; (6) korsanlık, Hilelerin oluşturulması, dağıtılması veya teşvik edilmesi ve fikri mülkiyet ihlali iddiaları ve (7) aşağıdaki Toplu Davadan Feragat maddesinin uygulanabilirliği için geçerli değildir.

Siz ve Epic, bir anlaşmazlığın bu Sözleşme kapsamında tahkime tabi olup olmadığına mahkeme yerine arabulucu tarafından karar verileceğini kabul edersiniz.

<EULA.Header>10.3.2 Tahkim Prosedürü </>

Tahkim başlatmak için JAMS Kurallarını inceleyin ve <a id="url" href="http://www.jamsadr.com/rules-streamlined-arbitration" style="EULA.Hyperlink">JAMS</> web sitesinde tahkim başlatma talimatlarını izleyin. Tahkimi başlatan taraf, JAMS'a bir "Tahkim Talebi" (web sitesinde mevcuttur) göndermeli, bir dosyalama ücreti ödemeli ve Tahkim Talebinin bir kopyasını karşı tarafa postalamalıdır. Bir kopyasını Epic Games, Inc., Legal Department, ATTN: ARBITRATION OF DISPUTE, Box 254, 2474 Walnut Street, Cary, North Carolina, 27518, ABD adresine göndereceksiniz. Epic, kopyamızı Sizin bize sağladığınız kayıtlı e-posta adresinize ve herhangi bir fatura adresinize gönderecektir.

Tahkim, fikri mülkiyet ve ticari sözleşme anlaşmazlıklarının çözümünde önemli deneyime sahip seçilmiş tek bir JAMS arabulucusu tarafından yürütülecektir. Siz ve Epic, tahkimin İngilizce dilinde yürütüleceğini ve arabulucunun bu Sözleşme ile bağlı olacağını kabul edersiniz.

Yüz yüze bir duruşma gerekliyse, duruşma Wake County, Kuzey Carolina'da veya ikamet ettiğiniz yerde yapılacaktır; <EULA.Highlight>bunu siz seçebilirsiniz.</>

Anlaşmazlığı arabulucu (yargıç veya jüri değil) çözecektir. Siz ve Epic aksini kabul etmedikçe, herhangi bir karar veya hüküm, arabulucunun temel olgusal ve yasal bulguları ve sonuçları dahil olmak üzere, her bir iddianın kararını ve hükmün temelini belirten yazılı bir beyan içerecektir.

Arabulucu, yalnızca Siz veya Epic tarafından (arabulucunun güvenilir ilgili kanıtlarla desteklendiğini belirlediği) bireysel iddialarımızdan birini karşılamak için talep edilen yasal veya hakkaniyete uygun çözümlere hükmedebilir. Arabulucu, Sizden başka herhangi bir kişiyle ilgili olarak Epic'e karşı tazminat kararı veremez.

Herhangi bir karar veya hüküm, herhangi bir yetkili yargı mahkemesi tarafından nihai karar olarak tenfiz edilebilir veya uygun durumlarda, herhangi bir hükmün ve icra emrinin adli kabulü için bu mahkemeye başvuruda bulunulabilir.

<EULA.Header>10.3.3 Tahkim Ücretleri ve Yeri</>

Eğer tahkimi Siz başlatırsanız, tüketici tahkimleri için gereken JAMS dosyalama ücretini ödemeniz gerekir.

Bazı durumlarda Epic, (umarız) bizi hızlı ve adil bir çözüme ulaştırmak için ücretlerinizle ilgili olarak yardımcı olur:

Anlaşmazlık 10.000 ABD Dolarını veya daha azını içeriyorsa, Epic aksi takdirde ödemeniz gereken ücretler dahil olmak üzere tüm JAMS masraflarını karşılayacaktır.

Yukarıdakiler Sizin için geçerli değilse, ancak tahkim maliyetlerinin dava masraflarına kıyasla yasaklayıcı olacağını kanıtlarsanız, Epic, tahkimin (dava masrafıyla karşılaştırıldığında) maliyet bazında yasaklayıcı olmasını önlemek için arabulucunun gerekli gördüğü kadar JAMS masraflarınızı ödeyecektir.

Epic tahkimi kazansa ve geçerli yasa ya da JAMS Kuralları, Epic'in JAMS ücretlerinin bize düşen kısmını sizden talep etmesine izin verse bile, bunu yapmayacağız.

Yukarıda sunulan ücret yardımı, Sizin tahkim iddiasını "iyi niyetle" getirmenize bağlıdır. Arabulucu, sizin Epic'e karşı uygunsuz bir amaç için, anlamsızca veya gerçeklere veya geçerli yasalara ilişkin yeterli bir ön talep soruşturması olmaksızın bir tahkim talebinde bulunduğunuzu tespit ederse, tüm ücretlerin ödenmesi JAMS kurallarına tabi olacaktır.

JAMS maliyetleri, Avukatlarınızın ücretlerini ve maliyetlerini içermez ve Avukatlık ücretleri ve JAMS maliyetleri, bir anlaşmazlığın toplam maliyeti belirlenirken hesaba katılmaz.

<EULA.Highlight>Epic, yasalar veya JAMS kuralları bize bunu yapmamızı sağlasa bile herhangi bir tahkimde avukatlarımızın ücretlerini veya masraflarını sizden talep etmeyecektir.</> Bir avukat tarafından temsil edilmeyi seçerseniz, yürürlükteki yasa aksini belirtmedikçe, kendi avukatlık ücretlerinizi ve masraflarınızı ödeyeceksiniz.

<EULA.Header>10.3.4 Bildirim ve Dosyalama</> Bir Anlaşmazlığın tahkime götürülmesi gerekiyorsa, Siz veya Epic Anlaşmazlığın ilk ortaya çıktığı tarihten itibaren iki (2) yıl içinde Anlaşmazlığın tahkimini başlatmalısınız. Yürürlükteki yasalar, bir Anlaşmazlık için Anlaşmazlığın ilk ortaya çıkışından itibaren iki yıldan daha kısa bir süre içinde dava açmanızı gerektiriyorsa, tahkime o erken dönemde başlamanız gerekir. Epic, bir Anlaşmazlığı çözmek üzere çalışabilmemiz için bize mümkün olan en kısa sürede bir Anlaşmazlık hakkında bilgi vermenizi teşvik ediyor. <EULA.Highlight>Zamanında bildirimde bulunulmaması, tüm talepleri engeller.</>

<EULA.Header>10.3.5 Yürürlülüğün Devamı </> Bu Bağlayıcı Bireysel Tahkim bölümü, bu Sözleşmenin veya Epic'in Size sağladığı hizmetlerin feshinden sonra da geçerliliğini korur.

<EULA.Header>10.3.6 Gelecekteki Tahkim Değişiklikleri</> Epic, bu Sözleşmeyi kendi takdirine bağlı olarak revize edebilecek olsa da, Epic, bu Sözleşmeyi tahkim etmek için veya herhangi bir Anlaşmazlık ile ilgili olarak burada belirtilen kuralları, bir Anlaşmazlık ortaya çıktıktan sonra değiştirme hakkına sahip değildir.

<EULA.Header>10.4 Toplu Davadan Feragat</>

Yürürlükteki yasaların izin verdiği azami ölçüde, Siz ve Epic, Anlaşmazlıkları yalnızca bireysel kapasiteyle değerlendirmeyi kabul edersiniz ve:
herhangi bir toplu veya bir üyenin üye olduğu grubun diğer üyeleri için açtığı davaya, birlik olarak veya üyeler çapında tahkime veya başka herhangi bir dava açmaya, bu davalarda yer almaya veya başka bir kişi veya kuruluşun temsilci sıfatıyla hareket ettiği (örneğin, özel başsavcılık davaları) davalara katılmaya çalışamazsınız; veya
bu Sözleşmenin tüm taraflarının ve diğer tüm davaların veya tahkimlerin açık rızası olmaksızın bireysel davaları birleştiremez veya bir arabulucunun bunu yapmasına izin veremezsiniz.

<EULA.Header>10.5 Bölünebilirlik</>

 Bu Bağlayıcı Bireysel Tahkim sözleşmesinin tümünün veya herhangi bir hükmünün geçersiz, uygulanamaz veya yasa dışı bulunması halinde, Siz ve Epic, bahsi geçen hükmün bölüneceğini ve sözleşmenin geri kalanının yürürlükte kalacağını ve bölünen hüküm göz ardı edilerek yorumlanacağını kabul edersiniz. Bunun tek istisnası, Toplu Davadan Feragat etmenin geçersiz, uygulanamaz veya yasa dışı bulunması halindedir. Bu durumda, Siz ve Epic bunun bölünemez olduğunu kabul edersiniz ve bu durum, Bağlayıcı Bireysel Tahkim bölümünün tamamını geçersiz ve uygulanamaz hale getirir ve herhangi bir anlaşmazlık, bu Sözleşmede belirtilen yer ve madde seçimine bağlı olarak mahkemede çözülür. Tahkim, hiçbir koşulda Epic'in açık izni olmadan toplu olarak yürütülemez.

<EULA.Header>11.	ABD Hükümetiyle İlgili Konular</>

Yazılım, "Ticari Bilgisayar Yazılımı" ve "Ticari Bilgisayar Yazılımı Dokümantasyonu"ndan (duruma göre 48 C.F.R. §12.212 veya 48 C.F.R. §227.7202'de kullanıldığı üzere) oluşan "Ticari Öğe"dir (48 C.F.R. §2.101'de tanımlandığı üzere). Yazılım, ABD Hükümetindeki son kullanıcılara yalnızca Ticari Öğeler olarak ve yalnızca bu Sözleşme kapsamındaki diğer lisans sahiplerine verilen haklarla birlikte lisanslanmaktadır.
Geçerli tüm federal ve yabancı yasalara, düzenlemelere ve kurallara uymayı ve gerekli taahhütleri tamamlamayı kabul edersiniz. Yazılımı veya Hizmetleri ABD'nin mallara ambargo uyguladığı herhangi bir ülkeye (veya bir vatandaşına veya mukimine) veya ABD Hazine Bakanlığı'nın Özel Olarak Belirlenmiş Vatandaşlar (Specially Designated Nationals) listesindeki veya ABD Ticaret Bakanlığı'nın Reddetme Emirleri Tablosundaki (Table of Denial Orders) herhangi biri veya birileri için kullanmayacağınızı, ihraç etmeyeceğinizi, yeniden ihraç etmeyeceğinizi veya indirmeyeceğinizi kabul edersiniz. ABD tarafından kısıtlanan veya yasaklanan herhangi bir ülkede bulunmadığınızı, bu ülkenin kontrolü altında bulunmadığınızı veya bu ülkenin vatandaşı veya mukimi olmadığınızı veya ABD tarafından kısıtlanan veya yasaklanan herhangi bir listede bulunmadığınızı beyan ve garanti edersiniz.

<EULA.Header>12.	Sözleşmenin Tadil Edilmesi</>

<EULA.Highlight>Epic, tadil edilmiş Sözleşmeyi, Hizmet Şartlarını veya Gizlilik İlkesini web sitesine koyarak ya da Yazılıma bir sonraki erişiminizde bu belgelerin tadil edilmiş versiyonlarına dijital olarak erişmenizi sağlayarak takdir yetkisi kendisinde olmak üzere herhangi bir zamanda tadil edilmiş bir Sözleşme, Hizmet Şartları veya Gizlilik Politikası yayımlayabilir. Bu Sözleşmedeki, Hizmet Şartlarındaki veya Gizlilik İlkesindeki herhangi bir değişiklik sizin için kabul edilebilir değilse bu Sözleşmeyi feshedebilirsiniz, ancak böyle bir durumda Yazılımı kullanmaya devam edemezsiniz. Yazılımı kullanmaya devam etmeniz, tadil edilmiş Sözleşmeyi, Hizmet Şartlarını ve Gizlilik İlkesini kabul ettiğiniz anlamına gelir.</>

<EULA.Header>13.	Temlik Yapılmaması</>

Epic'in önceden yazılı izni olmaksızın bu Sözleşme kapsamındaki haklarınızı veya yükümlülüklerinizi temlik edemez, devredemez, atayamaz veya taşerona veremezsiniz ve söz konusu izin olmadan yapılan girişimler geçersiz sayılır. Bu Sözleşmedeki Yazılımın devriyle ilgili kısıtlamalar ülkenizin kanunları kapsamında uygulanamazsa, bu Sözleşmenin bağlayıcılığı Yazılımı alan taraf üzerinde geçerli olacaktır. Epic herhangi bir zamanda bu Sözleşme kapsamındaki haklarını veya yükümlülüklerini temlik edebilir, devredebilir, atayabilir veya taşerona verebilir.

<EULA.Header>14.	Tanımlar</>

Aşağıdaki büyük harflerle başlayan sözcükler bu Sözleşmede kullanıldığında belirtilen anlamlara sahip olacaktır:

<EULA.Highlight>"Uygulama"</> Yazılım içinden indirilebilecek, yüklenebilecek ve başlatılabilecek bir yazılım uygulaması anlamına gelir.

<EULA.Highlight>"İzinli Cihaz"</> Yazılımın üzerinde çalışmak üzere Epic tarafından tasarlanıp belirlendiği Android tipte bir mobil cihaz anlamına gelir. Sanal makineler veya böyle bir mobil cihazın diğer öykünmeleri İzinli Cihaz değildir.

<EULA.Highlight>"Hile Tespiti"</>, Hileleri belirlemeyi amaçlayan işlevsellik anlamına gelir.

<EULA.Highlight>"Hileler"</>, Yazılımda oyunculara haksız rekabet avantajı sağlayabilecek programlar, yöntemler veya diğer süreçler anlamına gelir.

<EULA.Highlight>"Epic"</> asıl ikamet adresinizin konumuna bağlı olarak şu anlamlara gelmektedir:

a.	Genel merkezi Box 254, 2474 Walnut Street, Cary, North Carolina, 27518, ABD adresinde bulunan bir Maryland Şirketi olan Epic Games, Inc. veya
b.	Genel merkezi Platz 3, 6039 Root, İsviçre adresinde bulunan, İsviçre şubesi üzerinden faaliyet gösteren, Atrium Business Park, 33 rue du Puits Romain, L8070 Bertrange, Lüksemburg Büyük Dükalığı adresinde mukim bir Luxembourg Société à Responsibilité Limitée olan Epic Games International S.à r.l.

<EULA.Highlight>"Geri Bildirim"</>, Yazılımla, Hizmetlerle, Uygulamalarla veya diğer Epic ürünleri ve hizmetleriyle ilgili olarak Epic'e sunduğunuz geri bildirimler veya öneriler anlamına gelir.

<EULA.Highlight>"Hizmetler"</>, Epic hesabınızı yönetme, üçüncü taraf hizmetlerine bağlanma ya da Uygulamalar edinme, yapılandırma, güncelleme ve etkinleştirme amaçlı hizmetler dâhil olmak üzere Yazılım üzerinden size sunulan tüm hizmetler anlamına gelir.

<EULA.Highlight>"Yazılım"</>, Epic Games Store App olarak bilinen tescilli Android yazılım uygulaması ve uygulamadaki tüm yamalar, güncellemeler ve yükseltmeler anlamına gelir. Yazılım, Uygulamaları içermez.

<EULA.Header>15.	Diğer Hükümler</>

Bu Sözleşme ve bu Sözleşmede atıfta bulunulan belgeler veya bilgiler, bu Sözleşme kapsamında ele alınan konuyla ilgili olarak sizinle Epic arasındaki sözleşmenin bütününü oluşturmaktadır. Bu Sözleşme kapsamında ele alınan konuyla ilgili diğer tüm iletişimler, teklifler ve beyanlar hariç tutulmaktadır.

Bu Sözleşmenin orijinali İngilizce dilinde hazırlanmıştır; yapılan çeviriler yalnızca referans amacıyla sunulmaktadır. Bu şartların ve ilgili tüm belgelerin İngilizce olarak hazırlanmış olması tarafların özel isteği ve arzusu üzerinedir. Kendi ülkenizin kanunları kapsamında bu Sözleşmenin başka bir ülkenin dilinde yazılmasını veya yorumlanmasını isteme hakkınızdan feragat edersiniz.

Bu Sözleşme bazı yasal hakları tanımlamaktadır. Kendi yargı bölgenizin kanunları kapsamında başka haklarınız olabilir. Kendi yargı bölgenizin kanunları buna izin vermiyorsa, bu Sözleşme kendi yargı bölgenizin kanunları kapsamındaki haklarınızı değiştirmemektedir. Sizin durumunuzda kendi yargı bölgeniz buna izin vermediği takdirde bu Sözleşmedeki garanti ve çözüm yolu kısıtlamaları ve muafiyetleri sizin için geçerli olmayabilir. Bu Sözleşmenin bazı hükümlerinin yetkili yargı bölgesindeki bir mahkeme veya hakem heyeti tarafından geçersiz kılınması durumunda söz konusu hükümler ilgili kanunlar kapsamında azami ölçüde geçerli olacak ve bu Sözleşmenin geri kalan şartları tam olarak yürürlükte kalacaktır.
Epic'in kanun ve hakkaniyet çerçevesinde bu Sözleşme kapsamındaki haklarından herhangi birini kullanması ya da kullanmaması veya kullanmakta gecikmesi kanun ve hakkaniyet çerçevesinde sözleşmedeki o haklardan veya diğer haklar ya da çözüm yollarından feragat etmesi olarak değerlendirilmeyecektir.
Açıkça belirtilmediği sürece bu Sözleşme ile bu Sözleşmenin tarafları haricinde hiç kimseye herhangi bir hak veya çözüm yolu sunulmadığını kabul edersiniz.
Epic'in yükümlülükleri mevcut kanunlara ve hukuki süreçlere tabidir ve Epic bu Sözleşmede bulunan aksi yöndeki hükümlere rağmen emniyet yetkililerinin veya resmi kurumların isteklerini ve şartlarını yerine getirebilir.